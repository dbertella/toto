---
slug: bio-i-parte
title: Biografia in progress
date: 2020-09-01
author: toca
tags:
  - document
---
## 1

Totò Riina nasce **il 16 novembre 1930** a Corleone. Dopo un’infanzia contadina, segnata dalla morte del fratello e del padre uccisi da una bomba inesplosa, mentre stavano cercando di estrarre la polvere da sparo, a soli 13 anni entra in contatto con Luciano Liggio, luogotenente di Michele Navarra, boss del paese. In quegli anni si dedica insieme a Bernardo Provenzano e Calogero Bagarella All’intimidazione dei lavoratori dei campi di proprietà di Navarra. Secondo le carte dell’epoca Riina nel 1948, a soli diciotto anni, Fu coinvolto nel Sequestro e omicidio di Placido Rizzotto, Segretario della Camera del lavoro a Corleone, tra i maggiori sostenitori dei lavoratori dei campi e dei loro diritti. Un anno dopo durante un alterco con un coetaneo Riina Commise il primo omicidio, venendo condannato a 12 anni di carcere. Tuttavia fu scarcerato sette anni dopo, nel 1956 E riprese subito il proprio ruolo nei ranghi della banda di Liggio. Presto Quest’ultimo entrò in contrasto con il boss Michele Navarra, A causa della costruzione di una diga e dei relativi appalti miliardari ad essa collegati. Il conflitto sfociò **il 2 agosto 1958** quando Navarra fu ucciso a colpi di arma da fuoco. Nei successivi cinque anni Liggio e Riina Scatenarono una guerra contro i restanti fedelissimi di Navarra.

Nel 1963 Riina si spostò a Palermo dove si associò con il boss salvatore la barbera, proprio alla vigilia della prima guerra di mafia. Il conflitto ebbe origine a causa degli appalti miliardari di strade, cantieri, palazzi, in quello che fu definito “Sacco di Palermo” , che erano gestiti direttamente da cosa nostra (infatti, all’interno del Comune di Palermo molti assessori e funzionari erano in odore di mafia, Tra cui un giovane Vito Ciancimino). Il primo atto della guerra fu la scomparsa tramite lupara bianca di Salvatore la barbera su ordine del boss Michele Cavataio e culminò con la strage di Ciaculli il successivo **30 giugno.** Un’autobomba destinata ad un clan rivale di Cavataio fu trovata dalle forze dell’ordine ed esplose non appena aprirono il bagagliaio, causando sette morti. Lo Stato reagì immediatamente, arrestando un gran numero di esponenti di cosa nostra. Riina fu arrestato qualche mese dopo durante un controllo.

Nel 1966 il killer Luciano Raia si pentì e sulla base delle sue dichiarazioni fu instituito un processo contro il clan di Luciano Liggio e Riina.

Il 10 giugno 1969 tutti gli imputati furono assolti dalla corte d’assise di Bari, a causa di una lettera minatoria fatta pervenire ai giudici a poche ore dalla sentenza e l’intero castello accusatorio fu smontato. Nei giorni successivi Riina rimase a Bitonto e venne condannato all’obbligo di dimora e successivamente al confino nelle Marche. Tuttavia non si presentò e diede inizio alla propria latitanza che durerà fino al suo definitivo arresto avvenuto il 15 gennaio 1993.

L’inizio della scalata ai vertici di cosa nostra è costituito dalla strage di viale Lazio, **il 10 dicembre 1969.** Un commando di killer tra cui Riina, Provenzano e Bagarella, travestito da poliziotti irruppe negli uffici del costruttore Moncada per punire il boss Michele Cavataio, colpevole di aver scatenato la prima guerra di mafia. Poco prima di morire Cavataio riuscì ad uccidere Calogero Bagarella prima di essere definitivamente ucciso da Provenzano con il calcio del fucile.

Riina e Provenzano accusarono della morte di Bagarella Damiano Caruso, componente del commando e soldato del boss di Riesi Giuseppe Di Cristina. Per questo Caruso verrà ucciso a Milano da Luciano Liggio nel 1974.

Dopo la strage venne ricostruita la Commissione sulla base di un triumvirato composto da Liggio, Stefano Bontate (capo della famiglia di Santa Maria del Gesù) e Gaetano Badalamenti, capo della famiglia di Cinisi.

**Il 30 aprile 1970** viene ucciso a Milano il boss di Resuttana Antonino Matranga. Al delitto partecipano Lorenzo Tinnirello e Cristofaro Cannella, sicari al servizio di Riina provenienti dal mandamento di Brancaccio (che negli anni ‘90 saranno coinvolti nelle stragi). Il suo posto come capofamiglia di Resuttana viene preso da Francesco Madonia, stretto alleato di Riina.È infatti in quegli anni che si forma una corrente distinta all’interno di cosa nostra: quella dei Corleonesi, guidati da Riina appunto. L’espressione non è da confondere con la famiglia di Corleone, ma rappresenta una vera e propria fazione nata in seno a cosa nostra, i cui membri provenivano da tutta la provincia di Palermo e da tutta la Sicilia. La nascita di questo schieramento avviene tramite i sequestri di persona a scopo di estorsione ordinati da Riina tra il 1971 e il 1972. (su tutti quelli di Antonino Caruso, Francesco Vassallo e Luciano Cassina, figlio del conte Arturo Cassina). I proventi vennero ridistribuiti alle cosche della provincia di Palermo, che si schierarono dalla parte di Riina, costituendo il nucleo originario della fazione corleonese. Il 5 maggio 1971 Riina eseguì materialmente l’omicidio del magistrato Pietro Scaglione, che stava indagando sui primi sequestri e su questioni legate al fallito Golpe Borghese del **7-8 dicembre 1970,** a cui cosa nostra tuttavia aveva negato il proprio appoggio. Quello di Scaglione fu il primo omicidio di un uomo dello stato della storia.

**Il 10 gennaio 1974,** viene ucciso il maresciallo in pensione Angelo Sorino. Il killer è Leoluca Bagarella , cognato di Riina e sicario al suo servizio. Il delitto avviene a San Lorenzo, in un appartamento di proprietà di alcuni alleati dei Corleonesi. Il maresciallo capì che l’espansione del clan di Riina e la sua rete di alleanze aveva toccato anche San Lorenzo - Resuttana, famiglie distinte ma limitrofe e successivamente, dopo il 1982, appartenenti allo stesso mandamento.

La scelta del quartiere di San Lorenzo come teatro dell’omicidio non è casuale. All’epoca il capo della famiglia di San Lorenzo era Filippo Giacalone, vicino a Stefano Bontate. Di conseguenza questo delitto danneggiò enormemente Giacalone che essendo il capo della famiglia di San Lorenzo venne immediatamente sospettato dell’omicidio ed arrestato. Successivamente confesserà a Bontate di non sapere nulla riguardo alla morte del maresciallo e apparirà chiaro che il mandante sia invece Riina, ma né Bontate né Giacalone poterono raccogliere prove consistenti da portare alla Commissione. Il suo posto all’interno della Commissione fu preso da Francesco Madonia, fedelissimo di Riina. La strategia di Riina funzionò dunque alla perfezione: commettere un omicidio eccellente ai danni di una potenziale minaccia e contemporaneamente danneggiare un boss rivale, rendendone necessaria la sostituzione nella Commissione con un proprio alleato.

Il successivo **16 maggio** Liggio fu arrestato e Riina prese definitivamente il comando del mandamento di Corleone, (carica che fino a quel momento era appartenuta a Liggio, nonostante quest’ultimo risiedesse a Milano).

Oltre ai sempre più numerosi alleati siciliani, Riina poté contare sull’appoggio dei fratelli Nuvoletta appartenenti alla camorra, così come i Gionta, e sull’alleanza con Don Mico Tripodo di Reggio Calabria. Questi ultimi costituirono una vera e propria costola dei Corleonesi di Riina in Calabria e Campania.

Il **17 luglio 1975** fu sequestrato per ordine di Riina Luigi Corleo, suocero di Nino Salvo, tra i principali alleati e referenti politici di Bontate. Corleo verrà ucciso poco dopo essere stato sequestrato. Ciò costituì un ulteriore duro colpo inflitto da Riina alla fazione avversaria, che però sottovalutò il pericolo. Bontate non otterrà la restituzione del corpo e ciò lo danneggerà fortemente agli occhi dei suoi referenti politici.

**Il 20 agosto 1977** fu assassinato il colonnello Giuseppe Russo, che stava indagando sugli affari dei Corleonesi. I componenti del commando furono alcuni dei più agguerriti soldati di Riina: leoluca bagarella, Pino Greco, Vincenzo puccio e Giovanni Brusca.

Il successivo 21 novembre Giuseppe di Cristina, uno degli oppositori di Rina, che si era opposto all’omicidio del colonnello, scampò ad un agguato.

Nel gennaio 1978 Giuseppe di Cristina sì incontrò con Badalamenti e Giuseppe calderone alla presenza anche del vecchio boss Salvatore Greco, per discutere dell’omicidio di Francesco Madonia di Vallelunga Pratameno, fedelissimo di Riina. Nonostante i consigli di Greco di attendere, al rientro del vecchio boss in Venezuela (dove morì per cause naturali il 7 marzo) **l’8 aprile** Madonia venne ucciso da di Cristina. Nel frattempo, poco prima, a febbraio, Di Cristina per sfuggire ai Corleonesi divenne un confidente della polizia a cui raccontò i dettagli di numerosi omicidi ordinati da Riina, tra cui quello del colonnello Russo.

Riina, furibondo per la morte di Madonia in violazione alle regole della Commissione, chiese ed ottenne la testa di Di Cristina e Calderone, mentre per Badalamenti si optò per la pena moderata: l’espulsione da Cosa nostra. Di Cristina fu dunque assassinato il **30 maggio 1978,** e la stessa sorte toccò a Calderone il successivo **8 settembre.** Calderone venne ucciso dal suo luogotenente Nitto Santapaola, da tempo alleatosi con Riina. In questo modo la zona di Catania passò sotto il controllo di Santapaola e di conseguenza dei Corleonesi, inaugurando un periodo storico per la mafia catanese, che con Santapaola raggiunse l’apice della propria potenza.

Riina, con l’eliminazione di Di Cristina e Calderone vinse dunque una fondamentale battaglia.

L’annata 1979-1980 fu caratterizzata da una lunga serie di omicidi ordinati dai Corleonesi, quindi da Riina. **L’11 gennaio** venne assassinato il poliziotto Filadelfio Aparo, delitto per il quale ad oggi non si conoscono i colpevoli ma che secondo le testimonianze di alcuni pentiti, fu eseguito dai due killer Pino Greco e Giuseppe Lucchese, componenti del gruppo di fuoco agli ordini di Riina. **Due settimane dopo** Leoluca Bagarella uccise il giornalista Mario Francese che indagava sugli affari dei Corleonesi. Il **9 marzo** fu la volta di Michele Reina, segretario provinciale della Democrazia Cristiana a Palermo. Il **21 luglio** cadde il capo della squadra mobile di Palermo Boris Giuliano, ancora una volta su ordine di Riina e per mano di Leoluca Bagarella. Il **25 settembre** venne trucidato il giudice Cesare Terranova insieme al suo braccio destro Lenin Mancuso. Il giudice era appena diventato consigliere istruttore a Palermo, per poi essere nominato capo dell’ufficio istruzione. Il **6 gennaio 1980** venne ucciso il presidente della regione Sicilia Piersanti Mattarella e infine il **4 maggio 1980** fu assassinato il capitano Emanuele Basile.

Due mesi dopo, il **6 agosto,** Salvatore inzerillo fece uccidere il procuratore Gaetano Costa per due ragioni: il giudice aveva firmato alcuni mandati di cattura contro inzerillo e i suoi alleati, ma soprattutto inzerillo ordinò l’omicidio come risposta a Riina, (di cui era un acerrimo rivale) per dimostrare che anche lui poteva decretare un omicidio eccellente. Questo avvenimento, accaduto senza il consenso della Commissione, sarà successivamente utilizzato dai Corleonesi per delegittimare inzerillo.

Nel 1981 scoppiò definitivamente la seconda guerra di mafia. L**’11 marzo** Riina fece inghiottire dalla lupara bianca Giuseppe Panno, boss di Casteldaccia e fedelissimo di Bontate. **Dodici giorni dopo** venne ucciso il rappresentante della provincia di Agrigento Giuseppe Settecasi, anch’egli alleato di Bontate. Quest’ultimo reagì organizzando un complotto contro Riina senza l’autorizzazione della Commissione. Le intenzioni di Bontate furono rivelate da Michele Greco, alleato di Riina. Bontate aveva violato la regola più importante di cosa nostra: non era infatti possibile uccidere un capofamiglia senza autorizzazione. Per questo Riina ordinò liberamente l’omicidio di Bontate, che fu assassinato **il 23 aprile 1981. Diciotto giorni dopo, l’11 maggio**, fu ucciso anche Salvatore Inzerillo, alleato di Bontate. Si tende generalmente ad indicare gli omicidi di Bontate e Inzerillo come gli avvenimenti che diedero inizio alla seconda guerra di mafia. In realtà è l’esatto contrario. Se mai ci fu una guerra, (in quanto lo scontro fu un autentico trionfo di Riina) questa durò soltanto diciotto giorni, cioè l’intervallo di tempo trascorso tra l’omicidio di Bontate e quello di Inzerillo e si concluse proprio dopo questi due episodi. Dunque, gli omicidi di Bontate e Inzerillo in realtà non segnarono l’inizio del conflitto, bensì la fine. Gli omicidi successivi, che si protrassero fino al 1983, rappresentarono solo le operazioni di pulizia attuate dai Corleonesi verso gli alleati rimasti della fazione Bontate-Inzerillo-Badalamenti-Buscetta.

Fu una vittoria schiacciante dei Corleonesi su tutta la linea. Gli omicidi di Bontate e Inzerillo furono agevolati da alcuni dei loro stessi uomini che si erano schierati con Riina e facevano parte del suo schieramento e parteciparono all’organizzazione delle esecuzioni dei due boss rivali di Riina.

La maggior parte degli esponenti della fazione Bontate-Inzerillo-Badalamenti-Buscetta che non si accordarono con Riina furono sterminati. Tra questi vi fu Emanuele D’Agostino, fedelissimo di Bontate tradito dal suo alleato Rosario Riccobono, passato dalla parte dei Corleonesi. D’Agostino fu inghiottito dalla lupara bianca. Lo stesso destino toccò comunque allo stesso riccobono un anno dopo, il **30 novembre 1982.** Riina, contrariamente a quanto fatto con altre famiglie, non riuscì ad infiltrare uomini di fiducia all’interno della famiglia di Riccobono, pertanto, non potendo fidarsi, decise di toglierlo di mezzo e premiare con la reggenza del mandamento di San Lorenzo il suo fedelissimo Giuseppe Giacomo Gambino, tra i più rappresentativi killer ai suoi ordini. Riccobono e una dozzina di suoi uomini furono attirati nella tenuta di Michele Greco e uccisi. Nello stesso giorno altri suoi associati furono eliminati e **due giorni dopo** fu il turno del fratello Vito Riccobono, decapitato all’interno della sua auto.

Ufficialmente, soltanto tre uomini della fazione avversaria di Riina si salvarono e uno di essi, Salvatore Contorno, sopravvisse ad un agguato nel 1981. Gli altri due sono Gaetano Grado e Giovannello Greco, fuoriuscito dalla famiglia di Corso dei Mille (guidata da Filippo Marchese, forse il più spietato di tutti i sicari dei Corleonesi insieme a Pino Greco) e schieratosi con la fazione perdente. Insieme a Giovannello Greco anche un cognato di Filippo Marchese, Pietro Marchese, tradì i Corleonesi e per questo fu ucciso su ordine di Riina e dello stesso Filippo Marchese in cella nel carcere dell’Ucciardone il **25 febbraio 1982**. A compiere il delitto furono due soldati della famiglia di Corso dei Mille, Pietro Senapa e Vincenzo Sinagra. In precedenza Filippo Marchese aveva assunto la leadership della famiglia di Corso dei Mille dopo l’assassinio di Francesco Di Noto, avvenuto il **9 giugno 1981.**

Salvatore Contorno, Gaetano Grado e Giovannello Greco, pur salvandosi, subirono numerose vendette trasversali. Salvatore Contorno venne arrestato nel 1982, dopo aver scatenato una flebile vendetta contro i Corleonesi con l’appoggio di Gaetano Grado. Contorno si pentirà nel 1984 e da pentito riprenderà la propria attività mafiosa contro Riina, venendo nuovamente arrestato nel 1989 insieme a Gaetano Grado. A seguito di questo avvenimento arriveranno le lettere del Corvo che accuserà l’antimafia (ed in particolare Giovanni Falcone e Gianni De Gennaro) di aver gestito in modo anomalo il pentito ed averne chiesto il ritorno per contrastare Riina e i suoi alleati. Tommaso Buscetta e Gaetano Badalamenti furono accusati dai Corleonesi di sostenere dall’estero Giovannello Greco e per questo subirono un gran numero di vendette trasversali. In particolare gran parte dei parenti di Buscetta furono sterminati.

Tornando al 1982, parallelamente alla seconda guerra di mafia, Riina scatenò la guerra contro lo stato. Il **30 aprile** fu ucciso Pio La Torre, segretario del PCI di Palermo e promotore della legge Rognoni-La Torre che introdusse il reato di associazione mafiosa. **Due giorni dopo** Carlo Alberto Dalla Chiesa fu nominato prefetto di Palermo e venne assassinato il successivo **3 settembre** nella cosiddetta strage di Via Carini. Poco prima, il **16 giugno 1982** si verificò la strage della circonvallazione, il cui obbiettivo era il boss catanese Alfio Ferlito, appartenente alla mafia perdente ed acerrimo rivale di Nitto Santapaola. Nella circostanza furono uccisi anche tre carabinieri. Riina ordinò la strage in appoggio a Santapaola- Il **7 novembre 1982** venne arrestato Salvatore Montalto, boss di Villabate e fedelissimo di Riina. **Una settimana dopo, il 14 novembre**, venne ucciso il polizioto Calogero Zuccheto che aveva contribuito all'arresto. Il 13 giugno 1983 fu assassinato il Capitano Mario D’aleo, (erede naturale di Emanuele Basile) insieme al maresciallo Pietro Morici e all’appuntato Giuseppe Bommarito. I killer sono tutti parte dello schieramento di Riina ed in particolare provengono quasi tutti dal mandamento della Noce. Il delitto avviene per contrastare le indagini del capitano D’Aleo sulla morte di Emanuele Basile, ucciso tre anni prima, **il 4 maggio 1980**, sempre su mandato dei Corleonesi.

Il successivo **29 luglio,** un’autobomba uccise il magistrato Rocco Chinnici, promotore del pool antimafia, un insieme di magistrati che ha come obbiettivo quello di unificare le inchieste su Cosa Nostra. anche questo attentato viene ordinato da Riina.

Poco prima venne arrestato in Brasile Tommaso Buscetta, che si pentirà nel 1984 e con le sue dichiarazioni fornì per la prima volta un quadro dettagliato della struttura di Cosa Nostra, un fatto unico. Permise anche di fare luce su numerosi omicidi decretati da Riina e sulla guerra di mafia che ne sancì la definitiva presa del potere all’interno di Cosa Nostra.

<!--EndFragment-->